---
layout: post
title:  Soba
#categories: soba
---
I detta första inlägg om en specifik typ av nudlar (tanken är att det ska bli fler av dem) så vill jag skriva om min första kärlek, *soba*. Åtminstone min första kärlek i vuxen ålder. Kanske har man barndomskärlekar också, som i mitt fall var mosters mjölkstuvade makaroner.

Det var under ett år som utbytesstudent i Tokyo för dryga 10 år sedan som vi träffades. Jag tror att det var under en av min många planlösa cykelturer, i en av de där kvarterssobarestaurangerna som det finns i runda slängar 100 000 av i Japan. Det var kärlek vid första ögonkastet. Eller kanske snarare första tuggan.

När någon frågade vad min favoritmat var i Japan (en bekväm och inte helt ovanlig fråga under mina första månadernas stapplande konversationer) så kunde jag utan eftertanke svara "zarusoba". *Zarusoba* (kallas även *sērosoba*[^makron], eller *morisoba*) är det traditionella och fortfarande mest populära sättet att äta soba på i Japan: Kokta, väl avkylda nudlar som man doppar i en intensiv soja- och dashibuljongbaserad[^1] sås, ofta tillsammans med finskuren japansk salladslök[^2] och kanske även norialger[^4] och wasabi[^5].

Den unika bovetesmaken, doppsåsens sälta, söthet, rökighet och kraftiga umamismak samt pepprigheten från salladslöken ger tillsammans en utsökt, balanserad smak som naturligtvis inte går att beskriva med ord.
Lite om bovete

Åtminstone i södra Sverige var bovete tidigare en vanlig gröda. Vart den tog vägen vet jag inte och så länge jag har levat och troligen ett antal decennier innan dess så har bovete inte utgjort något större inslag i den nordiska kosten. Men på senare har det börjat förändrats något och sedan några år tillbaka bedrivs återigen kommersiell odling av bovete i Sverige.[^3] Här hade jag inte tänkt orda om bovetets alla påtalade hälsobringade effekter (det kan man läsa om på andra ställen, t ex här), men själv har jag haft privilegiet att äta färsk soba mer eller mindre varje dag de senaste tre månaderna (se föregående inlägg), och min kropp verkar inte alls tröttna på det, snarare tvärtom! (ev. ref till japanska munkarnas diet)

Mig veterligen går det inte få tag på färska sobanudlar i Sverige idag så vill man avnjuta det så får man tills vidare göra dem själv. Men detta är fullt möjligt och beträffande ingredienser och material behövs inte mycket, mer om detta i nästa inlägg!

[^makron]: När jag skriver ett streck över en vokal betyder det att det är en lång vokal.
[^1]: Japanska kökets grundbuljong, troligen vara ett ämne for ett framtida inlägg
[^2]: Det svenska namnet lär vara [piplök](https://sv.wikipedia.org/wiki/Pipl%C3%B6k).
[^3]: T ex på Råglanda gård utanför Molkom i Värmland
[^4]: Samma typ som används för sushirullar, fast finskuren
[^5]: Också samma grej som används till sushi
